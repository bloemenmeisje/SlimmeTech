# interview

#### persoon 1 : 

##### Wat vindt u van het gebruik van slimme spraakassistenten ?

Ik ben er persoonlijk vrij wantrouwig tegenover, omdat Google en Amazon de twee grootste spelers zijn op dit gebied en beiden zijn totaal niet transparant betreffende de privacy van onze (opgenomen) gesprekken. 
Wij hebben geen idee wat er wordt bewaard en hoe ze meeluisteren in ons leven. Ik weet van effectief een geval van misbruik en dat was van de Smart-TVs van Samsung. De toestellen bewaarden die gesprekken effectief. Ik heb ooit zo een toestel gehad en het toestel reageerde te pas en onpas op gesprekken in onze woonkamer. Ik heb die meeluisterfunctie moeten deactiveren. Ik heb trouwens ooit rondgesnuffeld op network activiteit, om te zien wat er allemaal werd doorgestuurd naar Samsung en vanaf toen was ik er zeker van overtuigd om die functie te deactiveren.
Vermoedelijk doen Google en Amazon net hetzelfde. Ik vertrouw het niet, want onze privacy is gewoon niet gegarandeerd.

##### Gebruikt u zelf een slimme spraakassistent, zoja, welke?

Soms, met Siri met de Apple iPhone of in de wagen met de slimme navigatie, maar die werken niet altijd zoals het hoort. Als je eens goed wilt lachen dan gebruik ik dit, want meestal word ik misbegrepen, maar dat zal wel aan mij liggen ;-)

##### Waarom heeft u hiervoor gekozen ?

Niet mijn voorkeur, maar dat had je reeds begrepen vermoed ik.

##### Gelooft u dat deze vorm van Artificiële Intelligentie gaat blijven groeien en waarom ?

Jazeker, die technologie staat nog in zijn kinderschoenen. En het is de toekomst, daar ben ik zeker van. De AI software is echt aan het boomen en wordt nu heel veel gebruikt voor allerlei technieken (zoals belastingsfraude opsporen, medische toepassingen bij scans, molecule onderzoek voor kanker opsporing, enz). AI is echt wel een fascinerend domein met heel veel toepassingen en nog te ontwikkelen toepassingen zoals spraakherkenning en spraaktechnologie in het algemeen.

##### Wat zijn volgens u de meest gebruikte spraakassistenten ?

Google Assistent en Amazon Alexa gevolgd door Apple's Siri, maar er zijn er nog velen die gaan volgen. Ik denk maar aan de technologie die in de Tesla's zit. 

##### Wat zijn volgens u, de voordelen en/of nadelen van het gebruik van een spraakassistent?

Handenvrij commando's geven los van een toetsenbord,in de wagen is dit een pluspunt. In de woonkamer voor slimme domotica, zie ik hier ook wel een grote boost in de komende jaren.
Achter de computer zal het nog wel een tijdje duren voor het ons toetsenbord zal overnemen, maar ook hier slaat dit op til. Misschien niet voor de eerste jaren, maar het kan er sneller zijn dan ik vermoed.

##### Vindt u dat men de spraakassistenten altijd en overal zouden moeten toepassen, zoals we nu onze gsm gebruiken ?

Neen, in een supergevoelige omgevingen (bv data centers, high-security control centers van vliegroutes) lijkt mij dat deze technologie moet verboden worden. Het is een goudmijn voor hackers en we kunnen hierdoor grote ongelukken veroorzaken.

##### Denkt u dat het een groot verschil zou maken als er geen slimme assistenten zouden bestaan?

Op dit moment nog niet, maar toch, Tesla's zouden moeilijker te bedienen zijn. Ik verwacht tussen nu en zo'n vijf jaren dat deze technologie echt wel zal ingeburgerd geraken in onze huiskamers. 

##### Vindt u dat de "grote" assistenten ons genoeg privacy geven, of geven we onze privacy helemaal op?

Inderdaad, dit is het grootste negatief punt van deze technologie. Alhoewel jongeren er blijkbaar minder problemen mee hebben om hun privacy op te geven (is mijn indruk). De oudere generaties (zoals ik) hechten echter meer belang aan hun privacy en zijn eerder sceptisch t.o.v. spraaktechnologie. Persoonlijk vind ik dat de technologie nog niet rijp genoeg is voor algemeen gebruik, maar over een paar jaar komt dit wel in orde.

- - - 

#### persoon 2

##### Wat vindt u van het gebruik van slimme spraakassistenten ? 

Ik vind deze een gevaar voor mijn privacy. Ik vertrouw de bedrijven die deze systemen verkopen niet. 
Zie bv. https://www.theguardian.com/technology/2019/jul/11/google-home-assistant-listen-recordings-users-privacy

##### Gebruikt u zelf een slimme spraakassistent, zoja, welke?

Nee. Ik heb Google Assistant uitgeprobeerd, maar zie hier voor mij niet meteen voordeel in.

##### Waarom heeft u hiervoor gekozen ?

Omdat het op mijn gsm beschikbaar is. En ik wilde het proberen.

##### Gelooft u dat deze vorm van Artificiële Intelligentie gaat blijven groeien en waarom ?

Waarschijnlijk wel, want het zijn succesvolle apparaten die de bedrijven die ze verkopen, geld opbrengen...

##### Wat zijn volgens u de meest gebruikte spraakassistenten ?

Siri, Google Assistant en Amazon Alexa.

##### Wat zijn volgens u, de voordelen en/of nadelen van het gebruik van een spraakassistent?

Voordelen: gebruiksgemak
Nadelen: de privacyproblematiek

##### Vindt u dat men de spraakassistenten altijd en overal zouden moeten toepassen, zoals we nu onze gsm gebruiken ?

Nee.

- In sommige omstandigheden is het ongepast (of in elk geval niet sociaal aanvaard) om luidop te praten, bv. op het werk in een kantoor met "cubicles", in het openbaar vervoer, enz.
- Privacyproblematiek (zoals eerder vermeld)

##### Denkt u dat het een groot verschil zou maken als er geen slimme assistenten zouden bestaan?

Nee, totaal niet. Slimme assistenten zijn een luxe, men kan perfect zonder.

##### Vindt u dat de "grote" assistenten ons genoeg privacy geven, of geven we onze privacy helemaal op?

Ik denk dat mijn eerdere antwoorden al aangeven wat mijn standpunt hierover is... ;-) Ik vertrouw de bedrijven niet voldoende om onze privacy te bewaren. Het gaat hier per slot van rekening over Amerikaanse bedrijven die andere opvattingen hebben over welk recht op privacy wij, de gebruikers, hebben. De Europese wetgeving biedt gelukkig meer bescherming dan de Amerikaanse, maar inbreuken zullen ongetwijfeld blijven gebeuren.

- - -
 
#### Persoon 3 

##### Wat vindt u van het gebruik van slimme spraakassistenten ?

Meestal onbruikbaar.. 

##### Gebruikt u zelf een slimme spraakassistent, zo ja, welke?

Neen.. telkens ik probeerde, om ze te gebruiken, kwam ik bij slechte resultaten uit.   Muziek opzetten, adressen invoeren .. telkens loop ik tegen veel te hoge foutmarges aan tegenover input op een of andere manier.  Zelfs simpelweg licht aandoen via Google Home,  zijn dingen die nog lang niet vlekkeloos werken.

##### Waarom heeft u hiervoor gekozen ?

##### Gelooft u dat deze vorm van Artificiële Intelligentie gaat blijven groeien en waarom ?

Spraakherkenning heeft niets met Artificiële Intelligentie te maken..  dat is patroonanalyse, conversie en daarna is het vandaag de dag nog voornamelijk traditionele zoekmachines ( search engines)  die hun werk doen voor het beantwoorden van vragen van gebruikers.

##### Wat zijn volgens u de meest gebruikte spraakassistenten ?

Bij ons voornamelijk Alexa, Siri, Google assistent. In Azie staan ze met andere talen al veel verder.

##### Wat zijn volgens u, de voordelen en/of nadelen van het gebruik van een spraakassistent?

Nadelen zijn voornamelijk het gebrek aan ondersteuning voor andere talen, en het feit dat een zeer groot deel van de instructies die je geeft ofwel fout ofwel half geïnterpreteerd worden.
Met sommige stemmen hebben de tools het extreem moeilijk.

##### Vindt u dat men de spraakassistenten altijd en overal zouden moeten toepassen, zoals we nu onze gsm gebruiken ?

Nee, op andere manieren instructies geven aan apparaten (devices) gaat soms nog altijd veel sneller.

##### Denkt u dat het een groot verschil zou maken als er geen slimme assistenten zouden bestaan?

Aangezien ik er quasi geen gebruik van maak.. denk ik niet dat er een groot verschil zou zijn..

##### Vindt u dat de "grote" assistenten ons genoeg privacy geven, of geven we onze privacy helemaal op?

Not even remotely ... , we hebben totaal geen controle over wat zij qua privacy garanderen. Als je die dingen begint te gebruiken, ben je echt wel een aantal aspecten van je privacy aan het opgeven.

---

#### persoon 4

##### Gebruikt u zelf een slimme spraakassistent, zo ja, welke?

Ze begrijpt mij niet :). Wij komen niet zo goed overeen. Ik heb alleen met de ene, die in mijn Chinese/Koreaanse telefoon woont, gesproken. 
Wist je dit ? Sinds 2015 heeft Korea Amerika vervangen als grootste autofabrikant.

##### Waarom heeft u hiervoor gekozen ?

Omdat ze tegen mij gezegd hadden dat die op Linux is gebakken. Maar ze hebben daar ook Java op gesmeerd.

##### Gelooft u dat deze vorm van Artificiële Intelligentie gaat blijven groeien en waarom ?

In de AI wereld zijn er winters en zomers. Het is er een paar decennia winter geweest. En nu is de winter terug voorbij. Ik had ergens gelezen dat er twee verschillende scholen zijn van AI. De ene van de vorige generatie en de andere van nu. En ze spreken elkaar tegen op sommige vlakken. De oplossing zou zijn om van beide te leren en te combineren.
Wist je dat Dune van Frank Herbert (science fiction) blijkbaar over AI is? Dat wist ik niet.

##### Wat zijn volgens u de meest gebruikte spraakassistenten ?

Die van fruitbedrijf , reclame bedrijf, boekenwinkel en het venstersbedrijf. Ook China heeft er zeker een.
(geïnterviewde bedoelt hiermee, in deze volgorde, Apple, Google, Amazon en Microsoft )

##### Wat zijn volgens u, de voordelen en/of nadelen van het gebruik van een spraakassistent?

Ze maken het leven gemakkelijker voor de invaliden.
Of als je al in je bedje ligt en je wil de wekker aanpassen,dan zou je dat kunnen roepen in plaats van op te staan.

##### Vindt u dat men de spraakassistenten altijd en overal zouden moeten toepassen, zoals we nu onze gsm gebruiken ?

Ik weet niet hoe dat het in Frankrijk met deze vraag zit. Ze kiezen wel standaard Open Source op het overheidsniveau. Dus ze lijken redelijk progressief. Maar in het boek van Julian Assange, de blonde gast die in Engeland zit opgesloten, heb ik gelezen dat Duitsers een les hebben geleerd. En nu wordt er anti-centralisatie ingehamerd op alle onderwijsniveaus. 
Wist je dat de auteur van de “Blade Runner” geïnspireerd was door een agenda van een generaal van een concentratiekamp?

##### Denkt u dat het een groot verschil zou maken als er geen slimme assistenten zouden bestaan?

Op een of ander manier bedacht ik net dat in de wereld van nu, het niet meer  God is,die in de wolken woont, maar de pinguïns naar het schijnt. :D
Ik weet niet hoe dat het assisteren zit. Maar het feit dat je een gadget kunt kopen, die voor jou kan vertalen, lijkt mij een bevestiging dat “the future is already here”. It’s only not evenly distributed.

##### Vindt u dat de "grote" assistenten ons genoeg privacy geven, of geven we onze privacy helemaal op?

Misschien kunnen wij antwoorden op sommige van deze vragen in de culturen zoeken /vinden die al iets of wat hebben gezien. 
Als wij een de mensen in de buurt van het stadspark, deze vragen kunnen stellen. Waarom hebben ze geen tv of computer of internet thuis?
Bedoelde Johannes in de openbaring met een draak, toevallig niet de Chinezen met hun traditionele draak? Die verschijnt nu in de vorm van 5G. 

### besluit en beschrijving

Ik heb dit intervieuw gedaan met 2 mensen uit het onderwijs (unversitair) en 2 mensen uit het ITbesdrijfsleven. de leeftijd van de mensen zijn tussen 30 en 60. De namen vernoem in niet in verband met privacyoverwegeningen.

Ze zijn wantrouwig tegenover de assistenten. Ze hebben allemaal al eens een assistent gebruikt maar enkel omdat ze nieuwschierig zijn. Ze vermoeden dat er ontwikkeling gaat plaatsvinden. De meest gebruikte assistenten zijn Amazon Alexa, Google Assistenten en Apple Siri. Er zijn positieve en negatieve punten. Ze vinden allemaal dat de assistenten niet gebruikt moeten worden als dagelijks middel en vermoeden ook dat het verschil van het leven zonder en met assistenten niet heel groot zouden zijn.
Over de laatste vraag zijn ze het helemaal eens: "Er is te weinig privacy!"

#### Google assistent

##### Wat vindt u van het gebruik van slimme spraakassistenten ? 

 Het gaat geweldig vandaag want ik heb weer ontzettend veel geleerd.

##### Gebruikt u zelf een slimme spraakassistent, zoja, welke?

Hier is een zoekresultaat.

##### Waarom heeft u hiervoor gekozen ?

Dit is het beste resultaat dat ik kan vinden ( een app voor hulp bij spraakproblemen)

##### Gelooft u dat deze vorm van Artificiële Intelligentie gaat blijven groeien en waarom ?

Dat kan ik voor je opzoeken?

##### Wat zijn volgens u de meest gebruikte spraakassistenten ?

Siri : Onder de 35 jaar en Google : tussen de 35 en 65 jaar. Toch is er altijd ruimte vooor verbetering maar de mensen die het gebruikte waren over het algemeen best tevreden.

##### Wat zijn volgens u, de voordelen en/of nadelen van het gebruik van een spraakassistent?

Hier is een zoekresultaat.

##### Vindt u dat men de spraakassistenten altijd en overal zouden moeten toepassen, zoals we nu onze gsm gebruiken ?

Ik kan het voor je opzoeken?

##### Denkt u dat het een groot verschil zou maken als er geen slimme assistenten zouden bestaan?

Hier is het beste resultaat.

##### Vindt u dat de "grote" assistenten ons genoeg privacy geven, of geven we onze privacy helemaal op?

Dit is het beste zoekresultaat op Google.
