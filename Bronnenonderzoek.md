# Bronnenonderzoek

https://assistant.google.com/

######  informatie over de bron

Deze bron is een primaire bron. Het is een geschreven bron en heeft een informatief en economisch doel.
Deze bron gaat over Google assistent en is vrij betrouwbaar want het is gemaakt door de maker van Google assistent zelf, namelijk Google.

De publiciteitsdatum kon ik niet vinden, maar de informatie is zeker actueel. De hyperlinks werken op de website en het taalgebruik kan men instellen in verschillende talen.
Het is erg duidelijk wat de organisatie voor doel heeft met de website. Ook de doelgroep is heel duidelijk, de Google gebruikers.
Men kan met een paar hyperlinks naar de Google website zelf en ook naar de hulppagina voor Google assistent.


Op deze website vind je alle informatie die je nodig hebt om met Google assistent te leren werken. 
Zo kan je hier voorbeelden vinden voor vragen en taken maar ook informatie en een link naar de hulppagina.
Op de website zelf kan je ook enkele accessoires vinden om erbij te kopen ( dit is het economische gedeelte).

Ook kan je de ondersteunende apps zien en de apps die kunnen helpen met het verkennen van je Google assistent.
Hieronder een klein overzichtje van de apps en ideeën die je er kan vinden. 

Als je naar de tab "Wat kan het doen ? " gaat, zal je eerst een paar apps vinden die Google je adviseert en daaronder wat er nieuw is. 
Daarnaast kan je ook een hele lijst vinden van andere apps en opties: 
- Bediening voor in huis ( hiermee kan je verlichting, verwarming en huishoudelijke apparatuur regelen enz. )
- Eten en drinken ( hiermee kan je maaltijden/koffie bestellen, recepten opzoeken, restaurants en cafés opzoeken enz.)
- Film, foto en tv ( hiermee kan je tv-programma's/films opzoeken en bekijken, Youtube videos opzoeken en bekijken, foto's beheren enz) 
- Games en amusement ( hiermee kan je games spelen, een quiz maken, citaten lezen, een moppentrommel raadplegen, verhalen zoeken en vertellen enz. )
- Gezondheid en fitness ( hiermee kan je informatie opzoeken over gezondheid en fitness, je kan ook begeleide oefeningen starten, voedingswaarde opzoeken, je bewegingsniveau bijhouden en aanpassingsmogelijkheid geven, medicatie bijhouden enz. )
- Kinderen en gezin ( hiermee kan je verhalen opzoeken en vertellen, een moppentrommel raadplegen, educatieve games opzoeken enz. )
- Kunst en lifestyle ( hiermee kan je informatie opzoeken over kunst en cultuur, stijladviezen opvragen,horoscopen bekijken, schoonheidssalons opzoeken, lokale evenementen zoeken enz. )
- Lokaal ( hiermee kan je allerhande lokale diensten opzoeken )
- Muziek en audio ( hiermee kan je muziek en allerhande podcasts opzoeken, afspelen en beheren. )
- Nieuws en tijdschriften ( hiermee kan je allerhande nieuws opvragen en lezen. )
- Opleiding en naslag ( hiermee kan je allerlei informatie opvragen over verschillende domeinen, vertaalwerk doen, valuta omrekenen enz .)
- Productiviteit ( hiermee kan je allerlei tijdsfuncties oproepen en beheren, agenda en afspraken regelen en beheren enz. )
- Reizen en vervoer( hiermee kan je allerlei verkeersinformatie oproepen en boeken, hotels boeken enz. )
- Shoppen ( hiermee kan je allerlei winkels zoeken, producten vergelijken, boodschappenlijstjes maken enz. )
- Sociaal en communicatie ( hiermee kan je je contacten regelen, beheren, contacteren enz. )
- Sport ( hiermee kan je allerhande informatie opvragen over sport, wedstrijden enz. )
- Weer ( hiermee kan je allerhande nuttige informatie ivm het weer bekijken, opvragen enz. )
- Zakelijk en financiën ( hiermee kan je financiële markten checken en controleren, financiële diensten opvragen enz. )

Er zijn nog 2 tabs waarvan er 1 een overzicht geeft en de ander om te zien waar het beschikbaar is.

---

https://www.apple.com/siri/

##### informatie over de bron

Deze bron is gemaakt door Apple, met het doel, om mensen het te laten gebruiken en extra media te verkopen, er is dus een economisch doel. De bron is gemaakt in Amerika en Apple verkoopt ook nog andere producten zoals Iphone, Ipad en andere producten.

Dit is ook een geschreven bron en niet erg representatief voor mijn jaarwerk. Op de website vind je amper info over het product en die heeft enkel tot doel om het er mooi uit te laten zien en zodoende meer te verkopen. Het publiek voor deze website bestaat dan voornamelijk bedoelt uit Applegebruikers.
Dus vind je informatie over het gebruik voor Siri. Wat biedt Siri de mens allemaal aan ?
-telefonie en berichten : Siri maakt het mogelijk om ten allen tijde in contact te staan met de wereld, zonder dat je daarvoor je vinger moet oplichten.
- alledaagse taken : Siri is een snelle, gemakkelijke manier om allerlei nuttige dingen te doen doorheen je dag. 
- muziek : Siri kan alle liedjes die jij wil horen, heel gemakkelijk vinden. Vraag het gewoon !
- thuis : Siri is een slimme tool om je "smart-huis” te regelen.
- oneindige kennis ten allen tijde beschikbaar : Siri heeft antwoorden op alle mogelijke en allerhande vragen.
- krachtige tool : Siri zoekt, verzendt en boekt sneller dat jij ooit zou kunnen.
- Siri blijft voortdurend leren om jou steeds meer en optimaal te kunnen helpen. "Machine learning" maakt Siri steeds slimmer.
- Siri houdt al jouw persoonlijke informatie bij en op een veilige manier.

Ik kan met deze mensen/dit bedrijf ook niet in contact treden, want dan kom je bij een klantenservice.

---

https://www.samsung.com/be/apps/bixby/

##### informatie over de bron

De info die je kan vinden op deze website is zeer actueel. Men kan zelfs de taal selecteren en dit is ook juist taalgebruik. De hyperlinks werken en men kan alle soorten informatie vinden op de site. Zo kan je teksten vinden maar ook lijstjes en video's. Deze website heeft een heel erg informatief maar ook economisch karakter.
Het doel van deze website is dan ook om mensen met de producten te leren werken en dan ook extra te verkopen. Het is dan ook erg duidelijk dat het publiek voor deze website voornamelijk Samsung gebruikers zijn.

Samsung verkoopt dus niet alleen Bixby maar ook andere producten zoals; Soundbars,Tv's, Smartphones, Tablets, wasmachines en droogmachines, inbouw van slimme apparaten en ook extra accessoires en aparte onderdelen.
Samsung is dus de auteur van deze bron. Je kan contact met ze maken maar dan kom je opnieuw bij de klantendienst die je zowel via Whatsapp, Messanger, Facebook, Twitter en Samsung Community een bericht kan sturen. Ook kan je bellen of langsgaan in hun servicelocaties waar ze vragen kunnen beantwoorden en reparatie service kunnen toepassen.

---

Titel: Deep learning

Auteur: Andrew W. Trask

ISBN : 9781617293702

##### Informatie over de bron

Dit is een geschreven bron geschreven door Andrew W. Trask . Andrew Trask is een Oxford student en onderzoeker bij Deepmind. Het is in het Engels geschreven. Het doel van dit boek is om op een vrij eenvoudige manier “Deep learning” uit te leggen en te vertellen waarom hij vindt dat iedereen het moet leren. Het is zeer actuele informatie en gedrukt in Amerika. In tegenstelling tot de bovenstaande bronnen is deze bron totaal niet bedoeld om een product te verkopen maar eerder om informatie te geven en iemand aan te moedigen om iets te leren.
In het boek wordt uitgelegd wat een neural network is door middel van stoplichten. 
Per hoofdstuk leer je iets nieuws bij:

- H1: In dit hoofdstuk vertelt de schrijver van het boek waarom hij vindt dat iedereen “Deep learning” zou moeten leren
- H2: De schrijver geeft je in dit hoofdstuk “machine learning” in een hele kleine notendop en welke methodes er zijn om “machine learning” toe te passen
- H3: In dit hoofdstuk leer je van de schrijver wat een "Neural Network" is, wat het doet en hoe je maakt.
- H4: De schrijver leert je dat Error altijd positief moet zijn en hoe je om moet gaan met de vergelijking "Weight_delta".
- H5: De schrijver leert je de vergelijking "Weight_delta" te gebruiken met meerdere "Weights" tegelijkertijd.
- H6: In dit hoofdstuk leert de schrijver je een eerste Neural Network te maken.

---

magazine: C'T-magazine

Uitgave: 12/2019

Pagina: 34 tot 47

##### Informatie over de bron

Dit is een geschreven bron en een primaire bron. Ook dit is niet economisch bedoeld maar eerder ook om info te geven en extra te beseffen wat het inhoudt.
In deze uitgave krijg je een mooi overzicht over wat assistenten kunnen, de assistent van de toekomst, over de combinatie van assistenten en privacy en een test tussen verschillende assistenten. Er wordt in een tabel duidelijk weergegeven wat de basisverschillen zijn tussen de verschillende assistenten.
Zo leer je niet alleen de grote verschillen, maar ook waar je ze kan vinden en wat er in de toekomst gaat gebeuren.

De slimme assistenten zitten tegenwoordig in veel apparaten ingebouwd. Dit soort apparaten noemt men dan slimme apparaten.


Hieronder een kleine opsomming van waar ze het meest terug te vinden zijn:

- Smartspeakers en soundbars

- Tv's en mediaspelers

- Smartphones en tablets

- Smartwatches

- Smart-displays

- Smarttechnologie in de auto

Het artikel is onderverdeeld in verschillende onderdelen. 
Wat assistenten kunnen en wat de assistenten als bedoeling hebben(1), 
De test tussen verschillende assistenten (2), 
de assistent en de toekomst (3), 
assistenten en privacy (4).

1. Wat assistenten kunnen en wat ze voor bedoeling hebben.

In dit onderdeeltje wordt er ingegaan op de spraaksynthese, hoe dit werkt, waarom het online is en de functionaliteit ervan.

2. De test tussen verschillende assistenten.

Er wordt ingegaan op de verschillende stemmen, dagelijkse bezigheden, de kennisdatabase, muziek en video, Smartphone, communicatie, de conclusie, waar ze te vinden zijn. Ook zijn er 2 erg overzichtelijke tabellen.

3. de assistent en de toekomst.

Hier wordt ingegaan op Apple, de verwachtte vernieuwingen, de toekomstige auto's, de assistenten tegenover offline en de assistenten over bepaalde termijn.

4. assistenten en privacy

In dit onderdeeltje wordt er erg gefocust op "Wat onthoudt de assistent?" en de relatie tussen assistenten en privacy.

---

https://www.amazon.com/Amazon-Echo-And-Alexa-Devices/b?node=9818047011

##### Informatie over de bron

De bron is een primaire bron. Het is een geschreven bron en heeft een informatief en economisch doel. Deze bron gaat over Amazon Alexa.

Deze bron is gemaakt door Amazon zelf, met het doel, om het te verkopen en mensen het aldus te laten gebruiken,er is dus duidelijk een economisch doel. De bron is gemaakt in Amerika en Amazon is een retailer ( = levering van diensten en-of goederen aan particulieren).  Amazon is gestart als een boekenplatform en fungeerde eerst als een e-commercebedrijf. Het bedrijf is gevestigd in Seattle in de staat Washington.
Het was een van de eerste grote bedrijven die goederen over het internet verkochten en het werd opgericht in 1994 door Jeff Bezos. Later werd daar ook andere media aan toegevoegd en tot slot ook andere goederen. 
In 2015 was ongeveer 1/5 van de omzet met media verbonden en dus ook veel overige artikelen. Tegenwoordig zijn ze ook actief op de server-markt. Het is één van de grootste aanbieders van serverdiensten ter wereld. Vanaf 2019 werd dit ook de belangrijkste activiteit van het bedrijf, omdat dit deel ook de meeste winst oplevert. 

Dit is ook een geschreven bron maar niet erg representatief voor mijn jaarwerk. Op de website vind je amper info over het product, dan moet je al behoorlijk elders gaan rondkijken. De website heeft enkel tot doel om het er mooi uit te laten zien en mensen aan te zetten tot het aankopen van allerlei spullen.

---

https://blog.floydhub.com/gpt2/

##### Info over de bron

Deze bron in een artikel uit de online krant Floydhub.In deze krant vind je allerlei artikels over AI en alle onderdelen en groeperingen erond. Het is een englse krant en iedereen kan zich aanmelden om mee te schrijven in de krant. Het artikel gaat over Deep Learning in het algemeen maar er zijn enorm veel goede artikels op deze site.

Deze bron is een geschreven bron die online kwam in april 2019. Ik vond niet wie het geschreven had maar onderaan kan je veel technische papers vinden en de bronnen van de gebruikte foto's en video's. Het is een artikel dat vrij gemaakelijk is geschreven maar men moet wel zich er echt op focussen anders wordt het te moeilijk.
Deze bron is een secundaire bron. Dit artikel geeft veel nuttige informatie maar is niet geschikt als men nog nooit van Deep Learning hebben gehoord.

---

Deel 1: https://www.youtube.com/watch?v=s0dMTAQM4cw

Deel 2: https://www.youtube.com/watch?v=-ePZ7OdY-Dw

##### Info over de bron

Dez bron is een documentaire in 2 delen die een goede inleiding of herhaling kan bieden over dit onderwerp. Ik heb deze bron bekeken als introductie en herhaling. Dit is een vrij gemakkelijke video die je behoorlijk veel informatie geeft zonder het heel zwaar te maken. De documentaire is vrij lang maar geeft veel duidelijke informatie.
Deze bron is een secundaire bron(video).

Deze bron is zeer representief voor mijn jaarwerk het is geschikt voor iedereen die een beetje geintereseerd in dit onderwerp. Ik zou het iedereen aanbevelen want het geeft een ander beeld op de manier van leven.

