# Portfolio 3 : Het jaarwerk

## Bronnenstudie van een maatschappelijk ( sociaal, cultureel, ecologisch,…. ) thema

### Algemeen

1. Je onderzoekt aan de hand van verschillende soorten bronnen een maatschappelijk thema ( sociaal, cultureel, ecologische,…. ) thema. Je brengt je onderzoeksresultaat bij elkaar in een schriftelijk werkstuk, waarbij je toont dat je de bronnen gelezen, verwerkt en kritisch benaderd hebt.
2. In je doe-deel ga je praktisch/kunstzinnig aan de slag vanuit de vraag : “Wat kan of wil je doen om je thema in de aandacht te brengen, om mensen hiervoor warm te maken, je interesse te tonen, het belang ervan in de verf te zetten, te helpen, ………………..”.
3. Je wordt begeleid door een toegewezen mentor. Je volgt de opgegeven timing ( zie info portfoliowerk). Deze afspraakmomenten zijn verplicht. Als je ( nog ) meer overlegmomenten met je mentor wil, moet je daar zelf initiatief voor nemen. Je vult telkens het zelfreflectiedocument in. De mentor vult het evaluatiedocument in.
4. Je werk wordt tentoongesteld op de opendeurdag en je stelt het voor aan je klasgenoten in de klas en op de portfolio-avond ( einde schooljaar ).

### Bronnenstudie van een sociaal- en/of ecologische thema

– Je **kiest een onderwerp** dat je wil onderzoeken met als uitgangspunt : *“ de mens werkt vanuit idealen en daden in op de wereld en op zijn medemensen “ *( zie verder voor voorbeelden ). De keuze van je thema kan ook vertrekken vanuit je interesse voor een bepaalde organisatie die *“ goede doelen “* nastreeft.
Helemaal interessant wordt het als je in je *bronnenkeuze verschillende invalshoeken of standpunten* aan bod kan laten komen.

– Je gaat op zoek naar ( minimum ) **6 verschillende bronnen** over het gekozen onderwerp :
– Eén of meerdere tijdschriftartikels
– Eén of meerdere websites
– Eén of meerdere krantenartikels
– Eén of meerdere documentaires
– Een informatief boek ( zie ook leesopdracht Nederlands )
– Je zoekt een vakspecialist of iemand die meer over het gekozen onderwerp kan vertellen en neemt een interview af. Dit doe je best als laatste stap in je onderzoek.

– Het **bronnenonderzoek** : je doet met **elke bron** het volgende :
– Je noteert de juiste **bibliografische verwijzing** bij je bibliografie.
– Je probeert na te gaan **van waar de bron afkomstig is**, wie ze heeft geschreven, gemaakt, wie vertelt. Is ze afkomstig van objectief wetenschappelijk onderzoek, is ze gebracht door een voorstander- of tegenstander van het onderwerp, wat was het doel bij het schrijven/maken van de bron? Je noteert je bevindingen en bedenkt zelf of je zal te maken hebben met een objectief ( neutraal ) of meer subjectief ( vanuit persoonlijke voorkeur ) standpunt ( voorafgaandelijk ).
– De **schriftelijke bronnen** lees je door en je noteert wat je hebt bijgeleerd over het door jou gekozen thema. Probeer zoveel mogelijk in je eigen woorden te schrijven, maar indien nodig mag je ook citeren ( “…….” ) uit een bron.
– De **documentaire** bekijk je en je noteert wat je hebt bijgeleerd over het door jou gekozen thema.
– Het **informatief boek** lees je vooral als uitbreidende achtergrondinformatie. Je werkt de opdracht uit en de inhoudelijke gegevens worden mee opgenomen in je besluit.
– Het **interview** bereid je vooraf voor door hoofd- en bijvragen uit te schrijven. Je neemt het interview af en schrijft het nadien uit. Nadien noteer je wat je wat je hebt bijgeleerd over het jou gekozen thema.
– Je schrijft **een bespreking van elke bron **: je noteert de visie van de auteur/geïnterviewde :  maakt hij/zij ergens persoonlijke keuzes, invalshoeken, objectief-subjectief,…….. wat vond je zelf van de bron ?

– Voor je doe-deel ga je **praktisch** ( je maakt iets, je doet iets, je organiseert iets,…. ) of **kunstzinnig** ( tekenen – schilderen, gedichten, teksten, foto’s, filmpje,……. ) aan de slag vanuit je interesse voor je thema en vanuit de vraag : *“ wat kan of wil je doen om je thema in de aandacht te brengen, mensen hiervoor warm te maken, je interesse te tonen, het belang ervan in de verf te zetten, …...”*. Dit kan door iets te doen voor een organisatie verbonden met je thema ( “het goede doel” ).
Je toont dit in je schriftelijk werk deel door een verslag en foto’s hiervan toe te voegen.

– Je **schriftelijk werk** bevat dan uiteindelijk de volgende onderdelen:

1. **Deel 1 : De bronnenstudie**

– **Titelblad** :  het onderwerp, je naam, de klas, het schooljaar, een passende illustratie.
– **Woord vooraf** : hierin licht je de keuze van je onderwerp toe, je verwachtingen, je vragen over het onderwerp,……
– **Inleiding** :  hierin geef je een opsomming van de bronnen die je gekozen hebt en je licht in de mate van het mogelijke toe waarom je voor deze bronnen koos.
– **Bronnenonderzoek ( per bron )** : in dit deel voeg je een kopie of afdruk van de gebruikte bronnen, het uitgeschreven interview en je eigen bespreking van elke bron toe ( zie hoger ).
– **Het resultaat van je bronnenonderzoek** : je maakt een samenvattende tekst met wat je bent te weten gekomen over het door jou gekozen thema. Je probeert dit zoveel mogelijk te doen in je eigen woorden, maar je mag citaten invoegen uit onderzochte bronnen. Waar mogelijk ben je kritisch voor de gevonden informatie.
– **Besluit** :  hierin blik je terug op je bronnenonderzoek, je interesse in het onderwerp, je eigen werkproces, je eigen visie op het gekozen thema…….
– **Bibliografie** : ( volgens de regels )

2. **Deel 2 : Praktisch of kunstzinnig deel**

– **Woord vooraf** : je vertelt over je keuze.
– **Verslag van je doe-deel** : je toont in dit deel de persoonlijke verwerking. Door tekst en beeld geef je inzage in je voorbereiding en uitwerking.
– **Besluit **: hoe kijk je terug ? Wat hebt je geleerd ?

– **Praktisch **

– Je dient je werk telkens in, in het daarvoor bestemde kaftje.
– Bij elk inlevermoment vul je ook je zelfevaluatie in .
– Je typt je werk.
– Je corrigeert je werk eerst via de spellingscontrole en daarnaast laat je het ook thuis door iemand nalezen op taal- en spellingfouten. Je levert het foutloos in.
– Je zorgt voor een originele, mooie, verzorgde netversie.



-**Voorbeelden van onderwerpen** : 

– watervoorziening
– bevolkingsgroei
– ontbossing/herbebossing
– alternatieve energie ( water, wind, zon, …… )
– olie, gas, schaliegas, …
– slimme technologie
– klimaatsveranderingen
– vleesindustrie, veeteelt
– fairtrade ( chocolade, bananen, koffie, …. )
– ecologisch bouwen
– biologische landbouw
– steden en ecologie
– ontwikkelingssamenwerking
– kinderarbeid
– zorg voor mensen met een beperking
– zorg voor ouderen
– pleegzorg en adoptie
– sociale zekerheid
– zorg voor baby’s en kleine kinderen
– onderwijs
– holebi-gemeenschap
– gevangeniswezen
– omgang met specifieke bevolkingsgroepen
– migratie
– ……………………..



