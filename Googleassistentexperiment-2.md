#Google assistent als experiment

Voor mijn jaarwerk heb ik mijn Google assistent ingeschakeld als experiment. Ik vond het best een moeilijke beslissing omdat er ook enkele nadelen aan verbonden zijn (Google herkent je stem en weet dus wat je opzoekt). Toch wilde ik zien hoe een spraakassistent in 'real life' werkt en hoe het verandert doorheen de tijd.

## Het onderzoek

De eerste opdracht was een beetje onderzoek te doen. Al snel kwam ik erachter dat je best veel nodig hebt om zo'n assistent op je gsm of tablet te activeren.
Je hebt de google assistent app en 1 GB nodig op je apparaat,de versie 5.0 van Android en 6.13 van Googleapp en Google Play Services. Ook moest ik spraakservices instellen als de assistent dat niet automatisch deed.

Ook vond ik enkel informatie over wat je eventueel nog kon instellen nadien, zo kan je een andere stem kiezen of bepaalde services toelaten op je vergrendelscherm.

Ook vond ik wat je allemaal kan vragen of doen met je assistent. Je kan ergens naartoe navigeren en dan 
tegen je assistent zeggen 'Navigeer naar huis', Als je locatie dan aanstaat,  kan je zonder enig probleem je route te zien krijgen. Ook kan je zeggen tegen je assistent:' herinner me eraan dat ik moet telefoneren naar mijn moeder', zonder eventuele problemen zal de assistent je vragen wanneer en waar hij je er aan moet herinneren. Daarna zal de assistent je vragen om dit op te slaan en als je dit vervolgt, zal je een melding krijgen wanneer jij het wil.
Ook kan je een vraag stellen zoals 'Wanneer is mijn volgende afspraak ?' of ' Wie is de keizer van japan ?'.


### Het inschakelen

Ik deed de updates van Android en Google en downloadde de Doogle Play Services. Ook maakte ik plaats door de foto's van interne opslag naar mijn SD-kaart te verplaatsen, dit deed ik ook met videos en muziek. 

Vol verwachtingen opende ik de app van de assistent maar deze vertelde me dat er nog iets niet was. Ik checkte  de benodigdheden en kwam erachter dat alles in orde was. Na erover te hebben gediscussieerd met mijn papa,  startte ik mijn gsm helemaal opnieuw op. Hierna werkte het wel en vroeg ik wat voor het weer het ging zijn ?

### Leren werken met Google Assistent

Ik vond het best moeilijk om dingen te vragen aan 'mijn' assistent. In het begin waren het voornamelijk eenvoudige vragen die ik stelde:" Wat voor weer wordt het morgen?"," Wie is de president van Amerika?" en " Wat is de wortel van 9 ?". 
Ik bedacht me dat ik mischien wel muziek kon laten afspelen of iemand bellen. Na een paar keer geprobeerd te hebben,  lukte het bellen maar de muziek laten spelen was een hele leerzame tijd. Eerst vroeg ik een nummer af te spelen door middel van een artiest, album en/of de titel. Nadien vroeg ik om YouTube te openen en een liedje op te zoeken,dit ging al wel. Toen ik hetzelfde vroeg met YouTube Music App werkte dit echter niet. Nadat ik dit enkele keren had geprobeerd, werkte het uiteindelijk wel.

Nu ik muziek kon spelen, zou ik ook een bericht kunnen moeten sturen. Ik vroeg aan Google via WhatsApp een bericht te sturen, dit deed hij echter niet en leidde mij via berichten op mijn gsm dan naar mijn WhatsApp.

In de krokusvakantie zette ik mijn gsm op nul. Nadat ik dit had gedaan,ging ik opnieuw van start met mijn Google assistent. Dit betekende ook dat ik van nul moest beginnnen. Ik startte terug met alles na te kijken; 1 GB hebben ging niet moeilijk vanaf een lege telefoon, ik deed mijn updates voor Google en ook voor Android en installeerde Google Play Services. Toen ik dat allemaal had gedaan, installeerde ik de app van Google Assistent en opende de app op goed geluk. Het werkte niet, dat was erg jammer. Ik ging in mijn hoofd alle stappen na die ik had gedaan maar kon de fout niet vinden. 

De volgende dag besloot ik opnieuw te proberen en gooide de app van Google Assistent weg. Ik bekeek alles opnieuw en merkte dat er een nieuwe update was voor Google.  Ik deed deze updates en probeerde opnieuw. Ik installeerde Google Assistent en probeerde opnieuw. Nog steeds werkte het niet.

Toen besloot ik om het een week te laten rusten en bedacht iedere dag wat er mis kon zijn. Dit was een moeilijke periode want ik begreep echt niet waar het probleem zat. 

Ik startte opnieuw met alles van apps voor mijn Google Assistent van mijn gsm te verwijderen en ze opnieuw te installeren. Dit keer checkte ik ook op de 1 GB; dit was het probleem. IK zorgde voor de 1 GB en nu werkte het wel. Omdat ik het al een keer had ingesteld bij Google (gebruik van antwoorden door Google Assistent) hoefde ik dit niet opnieuw te doen. In totaal lukte dit terug na 2 weken. Ik probeerde het dit keer helemaal alleen.

Ik probeerde de YouTube music app te openen, rechtstreeks, door het te vragen aan Google Assistent. Dit lukte niet dus probeerde ik het op een andere manier te vragen. Eens dit lukte, probeerde ik het ook via YouTube, dit werkte ook.

Ik zocht ook veel het weer op en na dit een week volgehouden te hebben, begon Google Assistent uit zichzelf meldingen te sturen met de voorspellingen. Dat verraste me best wel want dit had ik niet verwacht.

Ik probeerde ook een alarm in te stellen, dit ging vanaf de eerste keer goed. Telefoneren was echter een groter probleem, als je vroeg iemand op te bellen, deed de assistent dat via contacten. Dit was echter wel handig maar mijn oorspronkelijke doel,  was om iemand te kunnen bellen via Whatsapp, dit lukte dus niet. Ik probeerde opnieuw door mijn vraag anders te formuleren : Bel ... via whatsapp.

Nu dit lukte,  wilde ik wel eens zien waar mijn assistent nog toe in staat tot was. Zo probeerde ik verschillende manieren om een email te sturen. Dit lukte enkel met "stuur een email". 
Ik vind het echt cool dat de assistent echt een hele mail kan sturen. Als je vraagt:"stuur een mail", dan vraagt je assistent aan wie.

Ik belde ook steeds vaker met gebruik van Google Assistent. Ook een berichtje sturen, lukte wel goed. Een bericht sturen via whatsapp ging nog steeds niet vlekkeloos. Dit was zeer frustrerend, dus bleef ik proberen. Het lukte wel niet altijd.

Na veelvuldig oefenen begon ze, de assistent (Zo leek het) me echt te begrijpen.
Toen ik het steeds meer gebruikte, kwam ik er ook achter dat je terug kan praten als de assistent je een vraag stelt zoals:"Naar wie wil je een bericht verzenden ?". Dit ging ook in het begin niet zo vlot maar toch ging het langzaam steeds beter.

Ik zocht na een tijdje vragen op, die ik kon stellen en kwam zo op de vraag: "Verlaag de helderheid". Dit doet de 
assistent niet vanuit zichzelf maar hij/zij opent wel de instellingen zodat je zelf de helderheid kan aanpassen.

Ik vroeg me af of Google Assistent ook vragen kan beantwoorden. Toen ik de vraag stelde: " Hoe oud is de Taj Mahal ?", Dit werkte. Ik kreeg het antwoord 388 en dit is juist.

Zo lukte ook de vraag : Wat is een mop? Ze begon een tekst voor te lezen waarin ze een mop definieerde. 
Hierna ging ik meer specifieke vragen stellen. Zoals "Wie is Obama? "  en "Hoelang was hij president ?" 
Ook kwam de vraag : "Hoeveel is de wortel van 16 ?" Hier startte ze echter niet met praten maar opende ze de rekenmachine en stond het antwoord erin maar hij/zij vertelde het niet.

Hierna dacht ik dat het misschien wel tijd was voor een mopje ! Dus ik vroeg aan Google om me een mop te vertellen. Dit deed ze echter niet. Ik kreeg als resultaat een lange lijst aan video's waar moppen in voorkwamen. Dit was echter niet wat ik wou dus ging ik op onderzoek uit over hoe je het anders kon vragen.

Ik probeerde en probeerde en toch bleef het niet lukken. Ik probeerde iets anders; " Zing een liedje? ". Ook dit werkte  niet, ik probeerde dit wel bijna 10 keer maar toch vond ze het niet. Opnieuw ging ik op onderzoek. Ik kwam op enkele theorieen van verschillende bronnen waarbij ze vertelden dat dit enkel werkte bij de assistenten die tastbaar zijn zoals de Google Home Mini.

Ik kwam er ook achter dat als men gewoon een woord inspreekt, de assistent je er een definitie van geeft. Als je bijvoorbeeld " mop" inspreekt, vertelt je assistent wat dat is en wat ze vond op het internet.

Zo kan je veel dingen vragen aan je assistent. en kan je nog veel doen met je assistent, het geeft veel opties. 

Zo kan je ook boodschappenlijstjes aanmaken en je berichten laten voorlezen. Dit vind ik namelijk wel interessant dus onderzocht ik het. Hieruit bleek dat als je een binnengekomen bericht niet opent en dan vraagt aan je assistent om berichten voor te lezen. Dan lukte dat echter niet.

Ik probeerde het enkele  keren maar het bleef niet lukken. Ik probeerde de assistent app te openen.Deze werkte niet. Ik ging kijken wat er scheelde en er waren enkele mogelijkheden.

De eerste mogelijkheid was dat er iets niet in orde was van wat ik nodig had voor mijn Google Assistent. Dit was echter niet het geval want ik kon wel via Google zelf de assistent gebruiken.

Voor de zekerheid keek ik dit toch eens na. Ik had nodig : Als je android + 5.0 gebruikt, dan moet je 1 GB hebben, als je + 6.0 gebruikt moet je echter 1.5 GB hebben. Je moet een schermresolutie van 720p hebben en  de taal die je wilt gebruiken moet vermeld zijn in de talen die gebruikt kunnen worden. Daarnaast moet je Google versie 6.13 of hoger hebben en je moet Google Play Services geinstalleerd hebben.

Ik had alles nagekeken en eventuele updates gedaan en al deze punten waren in orde. Daar lag de oorzaak dus niet. 

Een andere mogelijkheid was dat het opgelost zou zijn door mijn gsm te herstarten. Ook dit was echter niet de oplossing.

Er waren nu nog 2 remedies die het meeste kans hadden om te werken. De 1ste was om je assistente te verwijderen en hem opnieuw te installeren. De andere was om Google zijn updates te verwijderen en proberen om zo weinig mogelijk up te daten en zo je assistent te laten werken.

De tweede mogelijkheid lukte voor mij, als je de Google app opende en gesproken zoekopdrachten aantikte, kon je met je google Assistent een gesprek beginnen.

Zo kwam ik erachter dat je zo wel een mop kon laten vertellen door je assistent. Het zijn voornamelijk erg flauwe mopjes maar het is nooit dezelfde. Ook kan je de assistent liedjes laten zingen : verjaardagsliedjes, maar ook eigen liedjes. Zo heeft Google Assistent 4 eigen liedjes.

Je kan ook echte gesprekken voeren met de assistent. Als je bijvoorbeeld vraagt hoe het gaat,  zal ze hierop antwoorden en enkele ideeÃ«n geven, zoals een complimentje of een liedje of de glazen bol. 
Bij de glazen bol kan je je toekomst laten voorspellen door vragen te stellen en de glazen Bol zal je antwoord geven.

Boodschappen lijstjes kan je niet maken zonder eerst een van de bijhorende apps te downloaden. Dit ging dus voor mij niet.
Normaal moest berichten voorlezen nu ook lukken. Ik probeerde het maar nog steeds ging het niet echt.
Berichten versturen gaat echter nu niet meer dus moest ik het helemaal opnieuw trainen.

Ik kan nog heel veel doen met mijn assistent maar het doel was om de basis te kennen en het leren gebruiken ervan. Ik denk dat dit gelukt is, na veel vallen en opstaan !

