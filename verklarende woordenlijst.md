## ﻿Moeilijke woorden

- Akoestiek : is de wetenschap die zich bezighoudt met geluid.

- Alan Mathison Turing: was een Britse wiskundige, computerpionier en informaticus, mathematisch bioloog en logicus.

- Algoritme: is een recept om een wiskundig probleem op te lossen. Wiskundig geformuleerd is het een eindige reeks instructies die vanuit een gegeven begintoestand naar een gewenst doel leidt.

- Analogie: is de ontwikkeling van gelijkende functies bij verschillende soorten die in vooruitgang gezien afzonderlijk tot stand zijn gekomen. Meestal is er sprake van verschillende mechanismes.
 
- artificiële intelligentie : (AI), bestaat uit kunstmatige intelligentie en is de wetenschap die zich bezighoudt met het creëren van een kunstmatig verschijnsel van intelligentie.

- Bio-informatica: is de wetenschap die tot doel heeft de biologische kennis te verrijken door kennis uit de informatica toe te passen op biologische data. De bio-informatica wordt gezien als een van de deelgebieden van medische informatiekunde.

- Chinook: is een computerprogramma dat checkers (een damspel) speelt. Het programma werd ontworpen tussen 1989 en 2007 en is nu onverslaanbaar. Het is ontworpen aan de Universiteit van Alberta onder leiding van Jonathan Schaeffer. Andere ontwikkelaars van Chinook zijn Yngvi Bjornsson, Neil Burch, Rob Lake, Joe Culberson, Paul Lu en Steve Sutphen.

- Cognitie: is de mentale activiteit en het proces van kennisverwerving door waarneming en het verwerken van de daarmee gevonden informatie door het denken. Dit kan meer of minder ontwikkeld zijn, afhankelijk van het voorstellingsvermogen, geheugen, de rede, ervaring en het vermogen tot gewaarwording en toetsing van ideeën of overtuigingen. Een sterke cognitie draagt bij tot het vermogen tot probleemoplossing en besluitvorming.

- Cognitieve psychologie: is de tak van de psychologie die zich met cognitie bezighoudt, dus met alle psychische processen die te maken hebben met zaken als begrip, kennis, herinneringen en geheugen, probleemoplossen en informatieverwerking. Het is een van de cognitiewetenschappen. De nog weinig onderzochtte en complexe psychische mechanismen van het menselijk denken vormen het onderzoeksonderdeel van deze tak in de wetenschap.

- Communicatie: is een activiteit waarbij levende wezens betekenissen uitwisselen door op elkaars signalen te reageren. Het Latijnse woord communicare slaat terug op "iets gemeenschappelijk maken".

- Computationele taalkunde: is een specialisatie op het grensvlak van taalkunde en informatica, dit is taalkundige wetenschap die zich bezighoudt met de bouw van wiskundige modellen, technieken uit de numerieke analyse en het gebruik van computers om taalkundige problemen te analyseren en op te lossen. 
Computationele taalkunde beperkt zich niet tot een specifiek domein binnen de taalkunde. Het onderdeel is tussen de verschillende disciplines: taalkundigen, informatici, KI'ers, cognitief psychologen en logici houden zich hiermee bezig. Computationele taalkunde wordt soms wel computertaalkunde genoemd, maar dat is niet echt correct.
 
- Computer: is een apparaat waarmee gegevens volgens officiële procedures (algoritmen) kunnen worden verwerkt. Meestal wordt met het woord computer een elektronisch, digitaal apparaat bedoeld, maar er bestaan ook mechanische en analoge computers. Daarnaast kan een computer in verschillende talstelsels zoals het decimale (tientallige) of binaire (tweetallig) stelsel werken. De huidige computers werken altijd in het binaire stelsel.

- Computervertaling: is een vertaling die met een computerprogramma gemaakt is. Dit programma kan gebruikt worden voor losse woorden of hele teksten. Met de huidige stand van de vertaalsoftware vraagt het laatste meestal nog veel nabewerking. Er is al veel onderzoek gedaan naar de mogelijkheid om vertalingen helemaal door een computer te laten maken, bijvoorbeeld met behulp van het programma SYSTRAN. Dit is dus nog niet gelukt, wel kan een computervertaling soms een basis vormen voor de vertaler om zelf een goede tekst op te stellen. 

- de licentiekost : komt van het Latijnse woord licere = toegestaan zijn,  is de formele of wettelijke toestemming om iets te doen. Voor sommige van die toestemmingen moet je een bepaalde prijs betalen. Het woord kan ook de betekenis hebben dat het document waarin staat dat er toestemming is gegeven.
De ontwikkeling van opensourcesoftware komt vaak tot stand op gemeenschappelijke wijze. Door samenwerking van zowel individuele programmeurs als overheden en bedrijven komt dit tot stand. 

- Expertsysteem: is een computersysteem dat specifieke kennis van menselijke experts voorstelt en gebruikt om een probleem binnen een bepaald gebied op te lossen, een voorbeeld hiervan is het oplossen van het diagnosticeren van een bepaald ziektebeeld. Dergelijke systemen zijn een onderdeel van het vakgebied kunstmatige intelligentie. Doordat het systeem redeneert aan de hand van kennis van menselijke experts, lijkt het voor niet-technici een 'slim' systeem.

- Genetisch algoritme (GA): is een algoritme ontstaan in de kunstmatige intelligentie, dat gebruikt wordt om oplossingen te vinden voor optimalisatie- en zoekproblemen. Genetische algoritmen zijn een klasse binnen de evolutionaire algoritmen.

- getranscribeerde spraak :  het is in de taalkunde een zo klankgetrouw mogelijk weergeven van een gesproken tekst.

- Informatica: is de studie en de wetenschap van de theoretische fundamenten van informatie en het rekenen, de theoretische informatica, en de implementatie en toepassing in computersystemen.

- Intelligentie: is een mentale eigenschap met veel verschillende functies zoals de mogelijkheid overeenkomsten en verschillen op te merken in waarnemingen, zich in de ruimte te oriënteren, te redeneren, plannen te maken, problemen te doorgronden en op te lossen, ideeën en taal te begrijpen, taal te produceren, informatie op te slaan in het geheugen en daar weer uit op te halen en te leren van ervaringen.
Ook bij hogere diersoorten als chimpansees zijn vermoedelijk bepaalde functies van de intelligentie zoals taalbegrip aanwezig die vergelijkbaar zijn met die van mensen. Aangeboren slimheid of intelligentie wordt ook wel aangeduid als begaafdheid of talent. Intelligentie is ten slotte een kenmerk van de persoonlijkheid. Bij de een is de intelligentie, of zijn bepaalde delen van de intelligentie, sterker ontwikkeld dan bij de ander. Zo kan bijvoorbeeld de een makkelijker een taal leren en de ander zich sneller oriënteren in een ruimte. Hierbij spelen de sociale achtergrond, opleiding en cultuur een belangrijke rol.

- Interactie of wisselwerking: is het op elkaar reageren door zaken, processen, personen of organisaties. Er bestaan veel verschillende soorten interactie. Zo heeft sociale interactie invloed op het handelen van personen. Interactie is er echter ook bij natuurkundige, chemische, biologische en ecologische processen, niet alleen onderling, maar ook met elkaar.

- Internet Relay Chat: is een toepassingsprotocol voor een op tekst gebaseerd chatsysteem. Het is voornamelijk bedoeld voor groepsgewijze communicatie, maar laat ook directe communicatie tussen twee personen toe. Het chatten gebeurt vaak met gebruik van internetjargon(een internettaal). 

- Linguïstiek: taalkunde of taalwetenschap, is de wetenschappelijke studie van de natuurlijke talen. Het doel van de taalkunde is om talen te beschrijven zoals ze zijn; dat wil zeggen, zoals mensen ze in werkelijkheid gebruiken.
 
- Logica of redeneerkunst: is de wetenschap die zich bezighoudt met de officiële regels van het redeneren. Traditioneel wordt de logica door de filosofie bestudeerd, maar zij wordt ook tot de wiskunde gerekend.

- Micro-elektronica : is een tak van elektronica, waarbij men onderzoek doet en elektronica maakt op microscopische schaal, zoals bijvoorbeeld in chips.

- Neuronen: een zenuwcel of neuron is een bepaald type lichaamscel, behorend tot 1 van de belangrijkste elementen van het zenuwstelsel.

- Opensourcesoftware: is een computerprogramma waarvan de gebruiker de licentie heeft om naast gebruiker, ook ontwikkelaar te zijn. Als gevolg hiervan is het vrijgeven van de broncode onderdeel van de licentie. Dit geeft gebruikers de mogelijkheid om de software te bestuderen, aan te passen, te verbeteren, te verspreiden of verkopen.
Vandaar zeggen we open bron programma’s.

- Orthografie : kunst om volgens de regels te schrijven.
 
- Parseralgoritme: is een computerprogramma, of onderdeel van een programma, dat de grammaticale structuur van een invoer volgens een vastgelegde grammatica ontleedt (parset). Vergelijk het met het invullen van een formulier met gegevens op de voorgegeven plaats in een voorgegeven tekstformaat, zoals bloktekst.

- Patroonherkenning: is het kunnen onderscheiden van een patroon in ruwe, ongezuiverde gegevens. Mensen zijn hierin meestal beter dan computers, vooral als de gegevens visueel voorgesteld worden.

- Pixel: is een enkel gekleurd punt op het beeldscherm van de computer of in een digitaal beeld. Veel pixels bij elkaar vormen samen een beeld. Alles wat op het scherm te zien is, is opgebouwd uit pixels.

- Processor: ook wel bekend als CPU of in het Nederlands centrale verwerkingseenheid (cve) genoemd, is een stuk hardware in een computer dat instaat voor basisbewerkingen en -controle bij het uitvoeren van programmacode. De eerste processors waren uitgevoerd als printplaten vol met losse componenten, maar sinds de jaren 70 ontstonden de eerste zogenaamde microprocessors, waarbij het hele systeem op één enkele chip werd gemaakt.

- RSI-klachten : Repetetive Strain Injury : het zijn klachten die ontstaan uit herhaaldelijke overbelasting. Het gaat concreet over spier- en gewrichtsklachten aan handen, polsen, armen, schouders en/of nek wanneer gedurende een lange tijd dezelfde beweging wordt uitgevoerd.

- Scalair: is in de ruimste zin een gewoon getal. In tegenstelling tot een vector heeft een scalaire grootheid alleen een grootte, geen richting.
 
- Scale-invariant feature transform: is een algoritme in computerzicht om in beelden lokale kenmerken te kunnen detecteren en te beschrijven. Het algoritme werd gepubliceerd door David Lowe in 1999.

- Software: is een geheel van computerprogramma's met bijbehorende data, die bewerkingen en taken uitvoeren. Naast toepassingen voor mainframes, personal computers en spelcomputers, bevatten ook televisies, telefoons, telefooncentrales, auto's en machines sinds de jaren zeventig steeds vaker embedded software. Ook apps op een smartphone of tablet worden software genoemd.

- spraakcorpus : een verzameling teksten of mondelinge uitingen (klankopnames) in een bepaalde taal.

- Spraakherkenning: is een deelgebied van de informatica en computationele taalkunde waarbinnen methoden worden onderzocht en ontwikkeld die het mogelijk maken om automaten, in het bijzonder computers, het gesproken woord te laten herkennen en verwerken. 

- Spraaksynthese: is het kunstmatig produceren van menselijke spraak.

- Statistiek: is de wetenschap en de techniek van het verzamelen, bewerken, interpreteren en presenteren van gegevens. De principes van statistiek komen voort uit de regels van de wiskunde en de wetten van de logica.

- Synaps: is de contactplaats tussen twee zenuwcellen waar de zenuwoverdracht plaatsvindt.

- Template : betekent een sjabloon.
- Turingtest: is een experiment, beschreven door Alan Turing in 1936, en nader uitgewerkt in zijn artikel Computing Machinery and Intelligence (1950) om licht te werpen op de vraag of een machine menselijke intelligentie kan vertonen.

- Zelfbewustzijn: is de beleving van de eigen identiteit, dus van wie wij zijn en wat wij doen, denken, voelen of hebben meegemaakt.

- Zoekalgoritme: is een algoritme dat in brongegevens zoekt naar bepaalde objecten. De verzameling gegevens waarin men zoekt, wordt de zoekruimte genoemd. Eenvoudige zoekalgoritmen gebruiken algemene onbewuste methoden om een oplossing te vinden, te leren om zoekalgortimen te gebruiken (een voorkennis van de zoekruimte om sneller tot een resultaat te komen).

- Zwermintelligentie: is een vorm van kunstmatige intelligentie die gebaseerd is op collectief gedrag van  zelforganiserende systemen.

